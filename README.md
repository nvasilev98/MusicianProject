Да се реализира клас Musician, представляващ музикант. Един музикант има:

- име – символен низ с произволна дължина;

- националност (код на държава) – символен низ с дължина най-много 3 (например BG, USA, SRB и други)

- брой групи, в които е участвал – цяло число

- член-функция getFame(), пресмятаща нивото му на известност (цяло число) по следната формула: 10 + 2 * броя групи.

 

Да се реализира клас Singer, който представя певец и е вид музикант. Специфични за певеца неща са:

- вокален диапазон (vocalRange) – цяло число;

- формула за ниво на известност (getFame): 5 + броя групи + 3 * вокалния диапазон.

 

Да се реализира клас Guitarist – китарист, също вид музикант. Неговите специфични са:

- техничност (technique)  – цяло число;

- формула за известност (getFame):

            ако е участвал в групи: 2 * броя групи + 5 * техничност;

            ако не е участвал в групи: 1 + 4 * техничност.

 

За всеки клас да се реализират:

- set и get методи;

- канонично представяне, където е необходимо;

- конструктор с параметри.

 

Да се напише функция, която приема масив от музиканти (в това число певци и китаристи) с произволна дължина и неговия размер и връща отговор дали най-известният китарист е с по-голяма известност от средната известност за всички музиканти в масива.

Бонус

Да се напише клас SingingGuitarist – пеещ китарист, едновременно певец и китарист, който има в допълнение:

- псевдоним - низ с произволна дължина;

- брой написани песни – цяло число;

- формула за известност (getFame): 20 * брой песни + техничност.